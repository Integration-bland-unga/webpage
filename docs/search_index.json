[["index.html", "Integration bland unga Introduktion", " Integration bland unga Introduktion Denna sida presenterar faktamaterial om integrationen bland unga i Sverige och är ett komplement till boken Integration bland unga av Janne Jonsson, Carina Mood och Georg Treuter. Här finns information om integration i flera dimensioner, så som strukturell, social och politisk integration, samt information om ungdomars adaption, som innefattar till exempel framtidstro och hälsa. Informationen bygger på ett gediget datamaterial som inkluderar både enkäter och registerdata från svenska myndigheter. Upptäck det du är intresserad av genom att välja ett avsnitt i menyn till vänster. Det finns även ett index över samtliga figurer som presenteras på denna sida. Sidan kommer under hand att uppdateras med mer information. "],["strukturell-integration.html", " 1 Strukturell integration Ekonomi Hur går det i skolan? Gymnasiet Universitet och högskola Gymnasie- respektive högskoleexamen vid 30 års ålder Sysselsättning vid 20-23 års ålder", " 1 Strukturell integration Ekonomi Ett sätt att mäta en persons ekonomiska svårigheter är att fråga om man har en så kallad kontantmarginal, det vill säga om man har tillgång till en viss summa pengar om det skulle uppstå ett plötsligt behov. I vår undersökning frågade vi unga i årskurs 8: ”Om du plötsligt skulle behöva 300 kr till imorgon, skulle du kunna skaffa det då?” Summan 300 kronor är tänkt att motsvara ungefär vad det kostar att gå ut med kompisar på en aktivitet som till exempel bio, kombinerat med en enkel måltid. Andelen ja-svar på frågan är runt 70% både bland unga med svenskfödda och bland unga med utrikesfödda föräldrar. Tillgången till en liten kontantmarginal är alltså ungefär lika stor för unga med svenskfödda föräldrar, unga som invandrat (generation 1), och unga vars föräldrar invandrat (generation 2). Figuren nedan visar de ungas svar på frågan om huruvida de har tillgång till en kontantmarginal. I årskurs 8, när respondenterna var 14 år, fick de frågan ”Om du plötsligt skulle behöva 300 kr till imorgon, skulle du kunna skaffa det då?” Summan 300 kronor är tänkt att motsvara ungefär vad det kostar att gå ut med kompisar på en aktivitet som till exempel bio, kombinerat med en enkel måltid. Andelen ja-svar på frågan är runt 70 % både bland unga med svenskfödda och bland unga med utrikesfödda föräldrar, vilket innebär att den svagare familjeekonomin i den senare gruppen alltså inte återspeglas i tillgången till en liten kontantmarginal. Figur 1a. Procent med tillgång till en kontantmarginal (300, 1,000 eller 15,000 kronor) uppdelat på ålder och bakgrund. När de unga var 15 respektive 16 år frågade vi samma sak men för beloppet 1 000 kronor. Andelen som hade en sådan kontantmarginal ökade från 50–60 % av 15-åringarna till ungefär 70 % av 16-åringarna, men inte heller här ser vi några stora skillnader mellan grupperna. Tendensen i åldrarna 14–16 år är att unga i generation 2 i högre utsträckning än andra har tillgång till en kontantmarginal, men skillnaderna är små och inte statistiskt signifikanta. En potentiell förklaring till att vi inte ser de skillnader man kan förvänta sig är att föräldrar med små resurser prioriterar barnen, så att deras ekonomi inte påverkas trots en dålig familjeekonomi. När respondenterna blivit 19 år ser det annorlunda ut. Andelen som har en kontantmarginal på 1 000 kronor har sjunkit bland unga med utländsk bakgrund, och särskilt bland unga i generation 1. Vid denna tidpunkt frågar vi också om man har tillgång till en större kontantmarginal, 15 000 kronor, om man skulle behöva det inom en vecka, och även här ser det tuffare ut för unga med utländsk bakgrund. En annan dimension av ekonomiska svårigheter visas i Figur 1.2, nämligen om man ofta, ibland eller aldrig måste avstå från aktiviteter med kompisar för att man inte har råd. Även i detta fall har unga i generation 2 en lika bra situation som unga med svenskfödda föräldrar vid 14 års ålder, medan unga i generation 1 har klart större problem. Liksom i Figur 1.1 ser vi en försämring för unga med utländsk bakgrund till 19 års ålder, då unga både i generation 1 och generation 2 relativt ofta har svårt att ha råd med aktiviteter med kompisar. Figur 1b. Procent som ofta, ibland, eller aldrig måste avstå från aktiviteter med kompisar för att man inte har råd, uppdelat på ålder och bakgrund. Hur går det i skolan? Meritvärdet är summan av en elevs betyg i olika ämnen. Fördelningen av dessa meritvärden när eleverna i vår kohort går ut årskurs 9 visas i Figur 1.3, och medelvärdet för respektive grupp visas som vertikala linjer. På en skala från 0 till 320 var medelvärdet 217 för unga med svenskfödda föräldrar, 207 för unga i generation 2 och 201 för unga som invandrat före nio års ålder. Den grupp som sticker ut mest är de som invandrat sent (när de var 9–14 år), där det genomsnittliga meritvärdet är så lågt som 150. Där ser vi att de sent invandrade har en påtaglig överrisk att ha mycket låga meritvärden. Figur 1c. Fördelning av meritvärde i årskurs 9 för unga som gick ut grundskolan 2012, uppdelat på bakgrund/generation Den stora betydelsen av invandringsålder för skolresultat framgår av Figur 1.4, där vi kan se en tydlig tröskeleffekt. Om man invandrar som spädbarn eller vid 7–8 års ålder tycks inte göra någon skillnad för meritvärdet, medan varje extra år därefter har stor betydelse. Bland dem som bara gått 2–3 år i svensk skola är meritvärdena i genomsnitt mycket låga. Samma mönster syns hos både pojkar och flickor och kvarstår även när vi studerar unga inom ursprungsgrupper. Detta talar för att migrationsålder är en generell mycket viktig faktor för framgång i grundskolan. Figur 1d. Genomsnittligt meritvärde (med 95-procentigt konfidensintervall) i årskurs 9 efter ålder vid invandring. Glidande medelvärden. Endast unga födda i Sverige eller invandrade före 15 års ålder. Trots ett unga med utländsk bakgrund har ett genomsnittsligt lägre meritvärden så har de samtidigt högre utbildningsaspirationer. I Figur 1.5 ser vi att för ett givet testresultat, på det kognitiva test och språktest som enkätdeltagarna fick göra, så är andelen som tror att de kommer ha universitetsexamen vid 30 års ålder i genomsnitt 18 procentenheter högre för generation 1 och 22 procentenheter högre för generation 2. Således ser vi att unga med utländsk bakgrund har högre förväntningar och förhoppningar inför framtiden än unga med svensk bakgrund. Figur 1e. ”När du är 30 år, tror du att du kommer att ha en universitetsexamen?” Andel ja-svar av alla (ja, nej, vet inte), efter testpoäng och bakgrund. SVF=Svenskfödda föräldrar. Glidande medelvärden. Gymnasiet De högra utbildningsaspirationer som syns i figuren ovan yttrar sig tydligt i att unga med utländsk bakgrund ofta går över till studieförberedande gymnasieprogram efter grundskolan. Vid ett givet meritvärde är unga med utländsk bakgrund mer benägna att söka sig till sådana program. Dessa aspirationer kombinerat med betygsfördelningen ger upphov till den fördelning över valda gymnasieprogram som syns i Figur 1.6. Total 70% av unga i generation 2 går över till studieförberedande program, jämfört med 61% av barnen till svenskfödda föräldrar. Bland de unga i generation 1 som invandrat innan nio års ålder är andelen 66%. Det är framförallt övergången till det naturprogram som mest skiljer sig mellan de med svensk respektive utländsk bakgrund. Figur 1f. Direktövergång till olika program på gymnasiet efter årskurs 9, elever avgångna 2012. NA=Naturprogram; SA=Samhällsprogram; Annan HSF=Annat högskoleförberedande; Yrkes=Alla icke högskoleförberedande program. Universitet och högskola Trenden att unga med utländsk bakgrund har högra utbildningsaspirationer fortsätter även upp till universitets- och högskolestudier. I Figur 1.7 ser vi hur vanligt det är att börja universitet eller högskola vid olika nivåer av meritvärden från grundskolan. De röda linjerna, som representerar unga med utländsk bakgrund, ligger konsekvent högre än de blå linjerna (unga med svenskfödda föräldrar) för både män och kvinnor. Detta gäller över hela spektrat av meritvärden, förutom vid de högsta där nästan alla går vidare till högre studier. Figur 1g. Andelen som påbörjat universitet eller högskola senast 2020 bland unga med svensk respektive utländsk bakgrund, per kön och vid olika betygsnivåer. Benägenheten att få över till högre utbildning är större hos unga med utländsk bakgrund, men i vilken mån fullföljer man utbildningen? Figur 1.8 visar vilken andel som tagit 60, 120 respektive 180 högskolepoängs över tid efter den första starten vid universitet eller högskola. Här ser vi att efter 10-11 terminer är andelarna som nått en given mängd poäng ungefär lika mellan unga med utländsk respektive svensk bakgrund. Detta gäller för både män och kvinnor. Figur 1h. Andelen som tagit 60, 120 respektive 180 högskolepoäng ett givet antal terminer efter den första starten vid universitet eller högskola, uppdelat på bakgrund och kön. SVF=Svenskfödda föräldrar; UB=Utländsk bakgrund. Om vi vidare tittar på andelen som tagit en examen ett givet antal terminer efter den första starten, vilket syns i Figur 1.9, ser vi att efter nio terminer så har kvinnor med utländsk bakgrund ett visst försteg. Figur 1i. Andelen som tagit en examen ett givet antal terminer efter den första starten vid universitet eller högskola, uppdelat på bakgrund och kön. SVF=Svenskfödda föräldrar; UB=Utländsk bakgrund. Sammantaget kan vi alltså säga att den höga motivationen hos unga med utländsk bakgrund verkar ge utslag i universitetsexamina. Gymnasie- respektive högskoleexamen vid 30 års ålder Vi kan ännu inte följa vår kohorts utbildning längre än till 24 år. Genom att titta på tidigare kohorter kan vi få en idé om vad vi kan vänta oss i termer av avslutad utbildning. Vi måste dock vara försiktiga med att generalisera på grund av förändringar i kohorternas sammansättning. Med detta i åtanke så kan vi i Figur 1.10 andelen med en högskoleexamen vid 30 års ålder, uppdelat på bakgrund och generation. Där ser vi att alla grupper ökar examensfrekvensen kraftigt fram till kohorterna från det sena 1970-talet då ökningen avstannar för unga med svensk bakgrund. Likaså avtar ökningen för unga från generation 1, som anlänt efter åtta års ålder, för 80-tals kohorterna. I kontrast till dessa två grupper så fortsätter ökningen för de andra två grupperna av unga med utländsk bakgrund och för de yngsta kohorterna så skiljer sig dessa knappt från unga med svensk bakgrund i termer av avslutad högskoleutbildning vid 30 års ålder. Figur 1j. Andelen i födelsekohorterna 1967–1990 från olika generationer som har en universitets- eller högskoleexamen vid 30 års ålder. SVF=Svenskfödda föräldrar. För att förstå om resultat ovan kommer från en förändring i sammansättning av av grupperna med utländsk bakgrund så kan vi titta på andelen med högskoleexamen uppdelat på bakgrundsregion, vilket visas nedan i Figur 1.11. Figur 1k. Andelen i födelsekohorterna 1967–1990 som har en universitets- eller högskoleexamen vid 30 års ålder, uppdelat på bakgrundsregion. Sena generation 1 exkluderad. Glidande medelvärden. SVF=Svenskfödda föräldrar. Det slående med denna figur är att vi ser att integrationen mellan kohorter gällande högskoleexamina ökar för var alla grupper utom dem med bakgrund i Irak. Denna grupp har dock redan en andel med examen som ligger nära majoritetsbefolkningen. Detta utesluter inte nödvändigtvis att den ökade integrationen bygger på förändringar i dessa gruppers sammansättning, men det pekar mot en mycket positiv historisk utveckling. Om vi tittar på uppnådd gymnasieexamen vid 29 års ålder, i Figur 1.12, ser vi att andelen med examen minskar något men att skillnaden mellan unga med svensk respektive utländsk bakgrund är relativt konstant över tid. Figur 1l. Andelen i födelsekohorterna 1967–1990 från olika generationer som har en gymnasieexamen vid 29 års ålder. SVF=Svenskfödda föräldrar. Sysselsättning vid 20-23 års ålder I Figur 1.13 sammanfattas hur förändringen i sysselsättning för vår kohort under de fyra första åren efter gymnasiet. En tydlig trend är att andelen som är etablerade på arbetsmarknaden ökar över tid. Från 15% och 9% det första kalenderåret efter gymnasiet, för unga med svensk respektive utländsk bakgrund, till 38% respektive 30% det fjärde kalenderåret efter examen. Figur 1m. Sysselsättning år 2016–2019 efter svensk respektive utländsk bakgrund för dem som gick ut årskurs 9 år 2012. SVF=Svenskfödda föräldrar. En förklaring till skillnaderna i andelen etablerade på arbetsmarknaden är utbildningsaspirationer. De grupper där många har gått över till universitet och högskole har också en lägre andel etablerade på arbetsmarknaden och i både generation 1 och 2 är andelen som studerar på denna nivå högre än bland unga med svensk bakgrund. Bland unga som invandrat relativt sent är andelen som studerar på gymnasienivå när många jämnåriga tagit studenten hög. Andelen krymper dock kraftigt över tid. Vidare så finns det skillnader beroende på typ av gymnasieprogram. I Figur 1.14 ser vi att unga som gått yrkesförberedande program är etablerade på arbetsmarknaden i högre utsträckning. Bland de som gått ett yrkesförberedande program finns dock en stor skillnaden mellan unga med svensk bakgrund (64% etablerade) och unga med utländsk bakgrund (50% etablerade). Denna svaga anknytning till arbetsmarknaden beror inte på att unga med utländsk bakgrund gått mindre efterfrågade yrkesprogram eller har lägre betyg och gapet är större för män än för kvinnor, vilket vi har sett i vidare analyser. Figur 1n. Sysselsättning år 2019 efter gymnasieprogram för unga med svensk respektive utländsk bakgrund som gick ut årskurs 9 år 2012. YRK=Yrkesförberedande program; HSF=Högskoleförberedande program; ea=Ej examen; Uni/HS=Universitet eller högskola. Vi vet att unga med utländsk bakgrund har en högre risk att inte uppnå gymnasiebehörighet efter årskurs 9. Detta minskar möjligheterna att delta i samhällslivet, fatta informerade beslut och minskar chansen att få ett jobb som man trivs med. Figur 1.15 visar sysselsättningen år 2019 för de som saknade gymnasiebehörighet efter årskurs 9. Det viktigaste att notera är att de röda staplarna, som visar de utan någon form av sysselsättning, är relativt. små. Runt en femtedel saknar sysselsättning, och risken är större för unga med svensk bakgrund. Figur 1o. Sysselsättning 2019 bland dem som var obehöriga till gymnasiet efter årskurs 9. Unga med svenskfödda föräldrar (Sv) och unga med bakgrund i olika länder/regioner (Jug=F.d. Jugoslavien; Afr=Afrika utom Nordafrika; Tur=Turkiet; M-Ö=Övriga Mellanöstern och Nordafrika; Övr Asi=Övriga Asien; Uni/HS=Universitet eller högskola. För att förstå skillnader i inkomster mellan personer med svensk respektive utländsk bakgrund är det för tidigt att titta på vår studiegrupp där vi har data till 23 års ålder. Vi kan få en idé om hur det kommer att se ut genom att studera tidigare kohorter vid 30 års ålder. I Figur 1.16 illustrerar de heldragna linjerna medianinkomsten över kohorter uppdelat på bakgrund. De streckade linjerna visar den 25:e respektive 75:e inkomst percentilen. Figur 1p. Förvärvsinkomster (årsinkomster brutto, 100-tals kronor) vid 30 års ålder per kohort 1967–1989, uppdelat på generation. Glidande medelvärden. De heldragna linjerna visar medianinkomsten (percentil 50) och de streckade linjerna visar inkomsten vid percentil 25 respektive 75. Realinkomster, 2019 års värden Över tid ser vi en stark utjämning av både medianinkomster och för den 75:e percentilen. Däremot kvarstår det ett stort glapp mellan dem med svensk respektive utländsk bakgrund i den 25:e percentilen. Det betyder att unga med utländsk bakgrund i högre utsträcknig har mycket låga inkomster. Ett annat sätt att studera utbildnings- och inkomstintegration över tid är att jämföra utrikesfödda föräldrars situation med deras barns. I Figur 1.17 visar vi hur många procent som tillhör varje inkomstdecil samt hur många procent som har en given utbildningsnivå vid 30 års ålder, båda uppdelade på generation och bakgrund. Om det inte skulle finnas några systematiska inkomstskillnader mellan grupperna med svensk respektive utländsk bakgrund så skulle varje decil ha 10% av gruppen. Det vi ser i figuren är att bland föräldragenerationen med utländsk bakgrund så finns det en kraftig överrepresentation bland de med lägst inkomster, vilket har förbättrats markant till barngenerationen. Däremot ser vi att de som vuxit upp i Sverige som barn med utländsk bakgrund fortfarande är något överrepresenterade bland de lägre inkomstgrupperna. Figur 1q. Inkomst- och utbildningsfördelningen bland unga, födda 1989, vid 30 års ålder och bland deras föräldrar. Föräldrars inkomster mätta när barnen var 23–27 år Samma trend ser vi för utbildningsnivån, där föräldragenerationen till unga med utländsk bakgrund har en lägre utbildningsnivå i genomsnitt än föräldragenerationen med svensk bakgrund. Detta har dock kraftig utjämnats i barngenerationen och där andelen med högskoleutbildning är nästan identisk. Detta visar på en tydlig strukturell integration och att det finns en uppåtgående social rörlighet för barn till utlandsfödda, som också är större än för den till barn till inrikesfödda. "],["social-integration.html", " 2 Social integration Familj och familjerelationer Sociala relationer Sociala aktiviteter på fritiden Social acceptans", " 2 Social integration Familj och familjerelationer Figur 2.1 visar familjesammansättningen bland 14-åringar med svensk respektive utländsk bakgrund. Det familjerna med utländsk bakgrund är indelade efter ursprungsregioner. Den mörkgröna prickarna visar att andelen unga som bor med både sina föräldrar (antingen biologiska eller adoptivföräldrar) är betydlig lägre för dem vars föräldrar kommer från övriga Afrika (inkludera inte Nordafrika) och Asien. För unga med bakgrund i andra ursprungsregioner är andelen som bor med båda föräldrar ungefär samma som för unga med svensk bakgrund. Figur 2a. Andel unga i olika familjetyper efter ursprungsgrupp Om vi tittar mer i detalj på gruppen med separerade föräldrar, med hänsyn till boendemönster, ser vi en stor skillnad mellan unga med svensk respektive utländsk bakgrund. Andelen som bor växelvis, och ungefär lika mycket, hos sina separerade föräldrar är runt 50% för barn till svenskfödda föräldrar medan samma siffra är runt 10% för de vars föräldrar kommer från övriga Europa, Nordafrika eller Mellanöstern. För övriga grupper är andelen försumbar. Vi ser en vissa antydan till integration då växelvis boende är betydligt vanligare bland unga i generation 2 jämfört med unga i generation 1 (där växelvis boende nästan inte alls förekommer). Figur 2b. Andelen unga med separerade föräldrar som bor hos båda föräldrarna ungefär lika mycket (växelvis boende), uppdelat på bakgrund Familjerelationer mäts i flera dimensioner: Familjeatmosfär (med indikatorer som att man kommer överens med föräldrarna), föräldrars engagemang i barnens skolgång (t.ex. om föräldrarna frågar om betyg och uppmuntrar skolarbetet), föräldrars kontroll (t.ex. att barnen måste säga till var de är och vad de gör) och föräldrars stränghet (t.ex. att de säger åt barnen att vara tysta) respektive värme (t.ex. att de tröstar och hjälper barnen). För varje dimension beräknas ett genomsnitt av svaren på flera indikatorer. Figur 2.3 visar att unga med utländsk bakgrund i genomsnitt har något starkare familjerelationer, men skillnaderna är ganska små. Figur 2c. Skillnader i olika typer av familjerelationer uppdelat på bakgrund Sociala relationer Vänskapsband mellan grupper är en viktig indikation på social integration och när vi frågade våra elever i årskurs 8 om deras fem bästa vänner ställda vi bland annat frågan om dessa vänner har svensk eller utländsk bakgrund. I Figur 2.4 ser vi vilken andel av de fem bästa vännerna som har utländsk bakgrund, uppdelat på kön och bakgrund. I genomsnitt är knappt en femtedel av vännerna till unga med svensk bakgrund av utländsk bakgrund medan andelen är betydligt högre för unga med utländsk bakgrund (runt 70% för flickor och 60% för pojkar). Figur 2d. Genomsnittlig andel vänner med utländsk bakgrund (baserad på 5 bästa vänner, så kallad person-generator) uppdelat på kön och bakgrund. En uppenbar delförklaring till skillnaden i andelen gruppöverskridande vänskapsband är gruppernas storlek och på boende- och skolsegregation. I Figur 2.5 tar vi delvis höjd för detta genom att se hur andelen vänner med utländsk bakgrund varierar beroende på hur många i skolan som har utländsk bakgrund. Vi ser en genomgående trend att när andelen med utländsk bakgrund i skolan är större så är också andelen vänner med utländsk bakgrund det. Denna trend syns för både unga med svensk respektive utländsk bakgrund samt för både pojkar och flickor. Samtidigt så ser vi att för varje given andel av med utländsk bakgrund i skolan så har unga med svensk bakgrund färre vänner med utländsk bakgrund än de unga i generation 2 och generation 1. Figur 2e. Andelen vänner med utländsk bakgrund uppdelat på bakgrund, kön respektive andelen utrikesfödda i skolan För att se hur vänskapsintegrationen förändras över ålder så visar vi i Figur 2.6 andelen som uppger att de har vänner i den andra grupper. För unga med svenska bakgrund innebär det att de vänner med utländsk bakgrund, och för unga från generation 1 och 2 att de har vänner med svensk bakgrund. Det intressanta att studera i denna figur för att se om integrationen ökar är inte att jämföra linjerna med varandra utan att se trenden för varje linje. En ökning med ålder skulle innebära ökad integration. Detta är något som vi ser för unga med svensk bakgrund, där andelen som har vänner med utländsk bakgrund ökar något. För generation 2 och 1 ser vi däremot en svagt nedåtgående trend över ålder. Figur 2f. Vänskapsintegration över ålder. Andel av fem bästa från ”utgrupp” i en vid definition. Förutom vänskapsband så är också partnerval en viktig del av den sociala integration. Figur 2.7 visar andelen vars första samboende, make/maka eller registrerad partner var någon med svensk bakgrund, samma bakgrund som den egna eller med någon annan bakgrund. Vi ser att för unga med svensk bakgrund så var 90% samboende med någon annan med svensk bakgrund. Då andelen med utländsk bakgrund inom den åldersgruppen var 20% så tyder det på en tydlig endogami. Även för unga med utländsk bakgrund ser vi nästan genomgående att en låg andel har en sambo med svensk bakgrund. Det är speciellt tydligt för grupperna med en bakgrund i Turkiet, Mellanöstern, Irak och övriga Afrika Figur 2g. Andelen i olika ursprungsgrupper vars första samboende, make/maka eller registrerad partner var någon med svensk bakgrund, samma bakgrund som den egna eller med någon annan bakgrund. Genom att bryta upp ovanstående resultat efter kön blir det tydligt att det finns en könsdimension till etnisk partnerval. I Figur 2.8 ser vi att bland de grupper som i lägst grad sammanbor med någon av svenskt ursprung, så är det framförallt drivet av att unga kvinnor oftare har partners från samma bakgrund. Denna skillnaden mellan män och kvinnor kan inte förklaras av etnisk segregation utan har kanske att göra med att för kvinnor så gäller traditionella normer i högre utsträckning. Figur 2h. Andelen av män och kvinnor i olika ursprungsgrupper vars första samboende, make/maka eller registrerad partner var någon med svensk bakgrund, samma bakgrund som den egna eller med någon annan bakgrund Om vi tittar på äldre kohorter (i detta fall födda 1986-1996) ser vi ett liknande mönster för sammanboende som hos vår 1996-årskull. Detta visas i Figur 2.9. Figur 2i. Andelen av män och kvinnor i olika ursprungsgrupper vars första samboende, make/maka eller registrerad partner var med någon med svensk bakgrund, samma bakgrund som den egna eller med någon annan bakgrund. Födelsekohorterna 1986–1996 Slutligen så har vi också tittat på inter-etnisk integration i parförhållanden genom en uppdelning i fyra grupper: partners med svensk bakgrund, partners med samma bakgrund som en själv, partners med bakgrund i samma region (men inte samma land) som en själv och partner med bakgrund i en annan region. Det vi ser i Figur 2.10 är att bland som har en partner med bakgrund från ett annat land så kommer de ofta från samma region. Särskilt tydligt är det för de vars föräldrar är födda i Libanon eller Syrien. Figur 2j. Andelen av personer i olika ursprungsgrupper vars första samboende, make/maka eller registrerad partner var med någon med svensk bakgrund, samma bakgrund som den egna, samma region som den egna eller med bakgrund i annan region. Födelsekohorterna 1986–1996. Regioner: (a) Norden, (b) Östeuropa + F.d. Sovjet, (c) F.d. Jugoslavien + Albanien, (d) MENA, Afgh, Pak, (e) Syd- &amp; Mellanamerika, (f) Afrika. Sociala aktiviteter på fritiden Som en indikator på utåtriktad, social aktivitet använder vi frågor om fritidsaktiviteter som har en social dimension, vilket vill säga att det är sannolikt att de utförs tillsammans med andra, eller åtminstone bland andra. Vi frågade hur ofta man gör något av följande: Går på bio; går på pub, bar, nattklubb eller fest; deltar i föreningsaktivitet (t.ex. idrott, musik, teater eller annat); går på konsert/DJ-tillställning; går på museum. Svarsalternativen var ”varje dag”, ”en eller flera gånger i veckan”, ”en eller flera gånger i månaden”, ”mer sällan” respektive ”aldrig”. Från dessa alternativ har vi beräknat ett ungefärligt genomsnittligt antal aktiviteter per år, där vi summerat de fem olika aktiviteterna (huvudsaken är inte själva antalet aktiviteter; uträkningen gör att vi kan jämföra grupper efter en begriplig måttstock). Resultatet, uppdelat på generation och kön, visas i Figur 2.11. Figur 2k. Genomsnittligt antal sociala fritidsaktiviteter per år, uppdelat på kön och bakgrund. CILS4EU våg 1. Pojkar är i allmänhet mer aktiva, men det mest noterbara resultatet är den stora könsskillnaden bland dem med utländsk bakgrund, vilken både beror på en låg aktivitet bland flickor och en hög bland pojkar i jämförelse med unga med svensk bakgrund. Könsskillnaderna, som med stor sannolikhet beror på idrotten, är i sin tur desamma för generation 1 som generation 2. De är särskilt framträdande för unga med bakgrund i länder i Mellanöstern och Afrika (visas ej i figuren). Frågan om föreningsaktivitet har ställts från 14 till 19 års ålder. Figur 2.12 visar att vid 14 och 15 års ålder har flickor med utländsk bakgrund en mycket lägre grad av föreningsaktiviteter än flickor med svensk bakgrund. Skillnaderna minskar till 16 års ålder, och ytterligare till 19 års ålder – men det beror på att flickor med svensk bakgrund allt mer sällan deltar när de går in i de äldre tonåren, och att deras minskning är kraftigare än den för flickor med utländsk bakgrund. Pojkarnas föreningsaktivitet avtar också, men minst för dem i generation 1, som vid 19 års ålder är den grupp som är mest föreningsaktiv. Figur 2l. Den genomsnittliga frekvensen av deltagande i föreningsaktiviteter i olika grupper i olika åldrar. CILS4EU våg 1–4. De som när de var 14 år gamla nämnt att de var aktiva i någon förening fick frågan om de också träffade deltagare med svensk respektive utländsk bakgrund där. Figur 2.13 visar att unga med utländsk bakgrund (både pojkar och flickor) som är aktiva i föreningar i ganska hög utsträckning träffar unga med svensk bakgrund på detta sätt, och att unga med svensk bakgrund i något mindre utsträckning träffar unga med utländsk bakgrund genom sina föreningsaktiviteter, vilket inte är så konstigt med tanke på att de som har svensk bakgrund är många flera totalt. Flickorna uppvisar samma mönster, men på något lägre nivåer. Figur 2m. Medelvärde för i vilken utsträckning man träffar andra grupper (för unga med svensk bakgrund gäller det dem med utländsk bakgrund och vice versa) under föreningsaktiviteter, uppdelat på kön och bakgrund. Analysen gäller bara dem som är aktiva i föreningar. CILS4EU våg 1. Social acceptans Sociala relationer i skolan består inte enbart av vänskapsband utan kan också ta formen av kränkande bemötanden. Vi studerade detta genom att fråga våra elever hur ofta en elev (a) blivit retad av, (b) blivit mobbad av eller (c) varit rädd för andra elever under den senaste månaden. I Figur 2.14 syns ett summerat index av dessa indikatorer, där skalan går från 0 till 100 och exempelvis 11 visar att man ibland varit utsatt för en av de tre typerna av mobbning. Det vi ser är att överlag är det ovanligt att utsättas för kränkande beteenden. När unga med svensk bakgrund är i minoritet i skolan upplever de i högre utsträckning mobbning och nära unga med utländsk bakgrund är i minoritet är de på samma sätt utsatta i högre grad. Detta gäller tydligast unga i generation 1. Vi ser även att unga i generation 2 är mindre utsätta än övriga grupper. Figur 2n. Andelen som uppger att de är utsatta för mobbning uppdelat på kön och bakgrund samt efter andel med utländsk bakgrund i skolan Vi försöker även fånga i vilken mån unga upplever diskriminering eller orättvis behandling inom fyra olika områden. I årskurs 8 ställde vi frågan “Hur ofta känner du dig diskriminerad eller orättvist behandlad …” (1) i skolan, (2) på kollektiva transportmedel, (3) i affärer, caféer osv. samt (4) av polis eller säkerhetsvakter. Svarsalternativen var “alltid”, “ofta”, “ibland” eller “aldrig”. I Figur 2.15 ser vi att unga upplever diskriminering i framförallt skolan medan risken att uppleva det i övriga situationer är låg. Dock ser vi en tendens till högre utsatthet för unga med utländsk bakgrund, framförallt med en utomeuropeisk bakgrund. Figur 2o. Andelen i olika ursprungsgrupper som uppger att de utsatts för diskriminering eller orättvis behandling. ÖE=Östeuropa; ME=Mellanöstern och Nordafrika; AF=Övriga Afrika; AS=Övriga Asien. Vid 19-års ålder ställdes frågan “Hur ofta har du känt att du blivit dåligt behandlad under de senaste tolv månaderna, på grund av… (1) ditt kön, (2) din etniska eller nationella bakgrund, (3) din ålder, (4) annat skäl”, med svarsalternativ från “aldrig” till “en eller flera gånger i veckan”. I Figur 2.16 ser vi hur stor andelen som blivit utsatt för dålig behandling av någon anledning, uppdelat på ursprungsregioner. Där ser vi att skillnaden mellan grupperna inte är särskilt stor. Figur 2p. Andelen i olika grupper som uppger att de utsatts för dålig behandling på grund av kön, etnisk eller nationell bakgrund, ålder eller annat skäl, uppdelat på ursprungsgrupp. Att samtliga grupper uppger ungefär lika grad av diskriminering förklaras av att unga med svensk bakgrund i högre utsträckning upplever sig dåligt behandlade på grund av kön eller ålder och om vi tittar på upplevelser av dålig behandling på grund av etnisk eller nationell bakgrund ser vi att unga med utländsk bakgrund i högre utsträckning upplever sig utsatta, vilket illustreras i Figur 2.17. Unga med bakgrund i Mellanöstern och Afrika anger högst grad av diskriminering på denna delfråga, där 22-25% av dem har upplevt sådan diskriminering minst en gång i månaden. Figur 2q. Andelen i olika grupper som uppger att de utsatts för dålig behandling på grund av etnisk eller nationell bakgrund Får att få reda på ungas attityder till andra etniska grupper har vi en fråga om hur positivt eller negativt man ser på olika grupper i Sverige, där dessa inkluderar: amerikaner, bosnier, finländare, iranier, polacker, romer, samer, serber, somalier, svenskar, turkar och tyskar. Svaren kunde anges på en skala från 0 till 100, där 0 är maximalt negativt och 100 maximalt positivt. I Figur 2.18 ser vi att en stor majoritet av alla grupper har neutrala eller positiva attityder till andra och att variationen är relativt liten. Figur 2r. Attityder till olika etniska grupper bland unga med svensk (övre delen) respektive utländsk bakgrund (nedre delen). Attityden till den grupp man själv tillhör har räknats bort Unga med svensk bakgrund har något mer positiva attityder till grupper med ursprung i närbelägna länder samt till amerikaner, bosnier och samer. Ett annat viktigt resultat är att unga med utländsk bakgrund har mycket positiva attityder till svenskar där 77% är positivt inställda till svenskar. "],["kulturell-integration.html", " 3 Kulturell integration Nationell och etnisk identifiering Språk Religion och religiositet Värdering och attityder", " 3 Kulturell integration Nationell och etnisk identifiering Våra intervjupersoner fick uppge i vilken utsträckning de ”känner sig som svenska”; med fyra svarskategorier, från ”inte alls stor” till ”mycket stor”, och andelarna för olika grupper framgår av Figur 3.1. Bland unga med svensk bakgrund är det 70 % som menar att de identifierar sig med hemlandet i ”mycket stor” utsträckning, dessutom ytterligare 27 % som svarar ”ganska stor” – totalt 97 %. Den stora skillnaden mot unga med utländsk bakgrund ligger i andelen som anger ”mycket stor” – denna ligger på 6 % i generation 1 och 12 % i generation 2. Om man summerar dem som svarat ”mycket stor” och ”ganska stor” kommer man dock upp i ganska höga siffror: 66% respektive 45 %. Figur 3a. Procentandel som anser att deras identifiering med Sverige är mycket stor, ganska stor, inte så stor respektive inte alls stor efter bakgrund När vi jämför generation 1 och 2 inom de större ursprungskategorierna ser vi tydliga skillnader som pekar mot ökad integration mellan generationerna, vilket syns i Figur 3.2. Figur 3b. Andelen som uppger olika grad av identifiering med Sverige, uppdelat på ursprungsregion och generation. Ökad identifiering med Sverige syns också när vi tittar på utvecklingen över tid för amma individer. I Figur 3.3 ser vi hur identifieringen förändras över tid för våra deltagare. För unga i generation 2 ser vi hur de rör sig mot en högre grad av identifiering än deras föräldrar, medan unga i generation 1 rör sig mot en nivå som liknar deras föräldrar. Figur 3c. Förändringen mellan åldrarna 14 och 19 i identifiering med Sverige, och föräldrarnas identifiering med Sverige (F), uppdelat på bakgrund. Utöver identifiering med svenskhet så fick de unga också en fråga om de känner att de tillhör någon annan grupp, där de fick sexton alternativ alternativt ange “ingen annan grupp” eller ett fritextsvar. I Figur 3.4 ser vi att för unga med utländsk bakgrund ökar identifiering med en annan grupp från 14 till 16-års ålder. Ökningen är särskilt kraftig för unga som själva invandrat. Figur 3d. Förändringen mellan åldrarna 14 och 16 i identifiering med annan etnisk grupp än svensk, samt föräldrars identifiering med annan etnisk grupp (F), uppdelat på bakgrund. Unga med bakgrund i Asien har den lägsta nivån av identifiering med någon annan grupp, medan unga med bakgrund i Östeuropa, Mellanöstern och Afrika är ungefär likvärdiga (Figur 3.5). Figur 3e. Identifiering med annan etnisk grupp Våra resultat visar att etnisk identifiering förstärks under ungdomsåren och att det verkar gälla på gruppnivå för både identifieringen som svensk och för identifieringen med andra etniska grupper. I Figur 3.6 ser vi i vilken mån ungdomar definierar sig antingen som svensk, annan, svensk eller annan eller ingen identitet. Där är det tydligt att för unga med utländsk bakgrund så är dubbla identiteter vanliga, och ökar med ålder. Figur 3.7 visar att detta gäller för alla våra breda ursprungsregioner men att även vid 16 års ålder så är det en majoritet med ursprung från länder i Afrika som identifierar sig primärt med ingen eller annan grupp än svensk. Figur 3f. Förändringen mellan åldrarna 14 och 16 i etnisk identifiering (svensk/annan) uppdelat på bakgrund. Figur 3g. Förändringen mellan åldrarna 14 och 16 i etnisk identifiering (svensk/annan) upp- födda i Sverige, sämre svenskkunskaper än unga med svensk bakgrund, vilket delat på ursprungsregion. Språk Figur 3.8 visar hur två aspekter av språkförmåga varierar över generationer. Den ena indikatorn bygger på ett ordtest med 30 frågor, och den andra baseras på fyra frågor om självskattad språkförmåga, nämligen hur bra man kan läsa, skriva, tala och förstå svenska, och svar ges på en femgradig skala från ”inte alls” till ”utmärkt”. För jämförbarhet uttrycker vi båda indikatorerna på en skala från 0 till 100, där 100 är det högsta möjliga värdet (alla rätt på ordtestet och svaret ”utmärkt” på alla frågor om svenskkunskaper) och 0 är det lägsta möjliga värdet (inga rätt på ordtestet och svaret ”inte alls” på alla frågor om svenskkunskaper). Unga med svenskfödda föräldrar har förstås de bästa svenskkunskaperna, med i genomsnitt nästintill full poäng (92 %) på den självskattade indikatorn och i genomsnitt 66 % rätt på ordtestet. Unga i generation 2 har i genomsnitt svagare språkkunskaper trots att de är födda i Sverige sannolikt beror på lägre exponering för svenska språket i hemmet och i skolan. Föga förvånande ligger unga som är utrikesfödda lägst i språkkunskaper. Figur 3h. Medelvärde av självskattad svenska och resultat på ett svensktest efter bakgrund Religion och religiositet Ett av de områden där vi finner störst skillnad mellan unga med svensk och utländsk bakgrund är inställning till religion. Både när det kommer till vilken religion man tillhör och hur religiös man är, det vill säga religiositet. De unga i vår undersökning fick frågan vilken religion de tillhör vid 14-års ålder och resultatet uppdelat på bakgrund visas i Figur 3.9. Där har vi slagit samman alla religioner utöver kristendom och islam till kategorin Annan då andelen som uppget andra religioner är väldigt liten. För ungdomar med svensk bakgrund är lite drygt hälften kristna och många är även icke-religiösa. För ungdomar med utländsk bakgrund är det ovanligt att inte ha någon religion och vi ser att runt hälften är muslimer. Även en markant andel, runt en tredjedel, är kristna. Figur 3i. Andelen som anger att de tillhör olika religioner (kristendom, islam, annan) eller ingen religion, uppdelat på bakgrund I Figur 3.10 delar vi upp religionstillhörighet efter ursprungsregioner och ser att unga med ursprung i länder i Mellanöstern och Afrika i huvudsak är muslimer. Detta gäller även för Östeuropa, vilket i stor utsträckning kan tillskrivas de unga med ursprung i Bosnien. Unga med bakgrund i övriga Europa visar liknande mönster som unga med svensk bakgrund. Störst variation hittar vi bland unga med bakgrund i länder i Asien. Där dominerar även kategorin “annan” religion, vilket inkluderar Hinduism och Buddhism. Figur 3j. Religionstillhörighet efter ursprungsregion. Om vi vill förstå relation mellan religion och värderingar och beteenden så är även graden av religiositet viktigt, kanske ännu viktigare än vilken trosuppfattning man har. För att få en indikator på religiositet har vi frågat: “Hur viktig är religionen för dig?” med fyra grader av svarsalternativ. Resultatet, uppdelat på bakgrund, syns i Figur 3.11 (där endast de som uppget en religiös tillhörighet är inkluderade). Här ser vi en tydlig skillnad mellan de med svenskfödda föräldrar och de med utlandsfödda föräldrar. För unga med svensk bakgrund är det bara 6% som anser att deras religion är “mycket viktigt”, och 22% som tycker att den är “mycket” eller “ganska viktigt”. Medan för generation 2 är motsvarande siffror 4&amp;% respektive 81% (med liknande andelar för generation 1). Figur 3k. Religiositet uppdelat på bakgrund. Endast de som har en religion. Det finns dock stor variation inom gruppen unga med utländsk bakgrund, vilket syns i Figur 3.12l där vi delat upp gruppen efter ursprungsregion. Religiositeten är som starkast hos unga med bakgrund i länder i Mellanöstern och Afrika, där 89-92% tycker att religionen mycket eller ganska viktig. Figur 3l. Religiositet bland unga med utländsk bakgrund efter ursprungsregion. Endast de som har en religion Unga muslimer är oftare starkt religiösa än unga kristna. Men religionstillhörighet är inte den enda faktorn som är associerad med religiositet då vi ser att kristna med utländsk bakgrund har en större andel starkt religiösa än unga med svensk bakgrund. Detta syns i Figur 3.13. Figur 3m. Religiositet bland kristna respektive muslimer uppdelat efter bakgrund. En indikator på integration kan vi få genom att jämföra ungas religiositet med deras föräldrar. I Figur 3.14 ser vi en sådan jämförelse, uppdelad på generation och religion. Barn till kristna svenskfödda föräldrar är ofta mindre religiösa än sina föräldrar. Detta gäller även för kristna i av utländsk bakgrund, men där är den religiösa överföringen starkare. Starkast är dock överföring mellan muslimska utrikesfödda föräldrar och deras barn. De unga muslimer med utländsk bakgrund lägger i stort lika mycket vikt vid sin religion som deras föräldrar. Figur 3n. Procentandel som som tycker att religion är inte alls viktig, inte så viktig, ganska viktig respektive mycket viktig efter bakgrund och religiös tillhörighet bland föräldrar och barn För att komplettera ovanstående om hur religiositet förändras över tid kan vi också titta på hur vikten av religionen förändras över våra deltagares ungdomsår. I Figur 3.15 ser vid hur den genomsnittliga vikten religionen, uppdelat på bakgrund och religion. Där ser vi att det sker en viss minskning över tid, men den är liten och av ungefär samma magnitud för alla grupper. Figur 3o. Religiositet vid olika åldrar, uppdelat efter bakgrund och religion. Värdering och attityder Attityder till familj och sexualitet Ett annat sätt att närma sig kulturell integration är genom att studera värderingar och attityder. Ett centralt koncept är tolerans, vilket vi har undersökt i relation till familj och sexualitet. Vi har frågat deltagarna i vilken grad det är OK med abort, skilsmässa, homosexualitet och samboskap utan äktenskap. Detta är tätt sammankopplat med religiositet, och därför är det inte förvånande att unga med utländsk bakgrund i snitt visar lägre tolerans för dessa fenomen, eftersom de också är religiösa i höre utsträckning. Andelen som i årskurs 8 har svarat att det aldrig är OK med samboskap, skilsmässa, abort respektive homosexualitet syns i Figur 3.16, uppdelat på kön och bakgrund. Figur 3p. Andelen som anger att det aldrig är OK med skilsmässa, samboende, abort respektive homosexualitet, uppdelat på bakgrund och kön. Vi ser en viss indikation på integration då generation 2 konsekvent är mer tillåtande än generation 1, även skillnaderna är små. Det finns också en tydlig könsskillnad där flickor är konsekvent mer tillåtande än pojkar. Vi ser även skillnader om vi jämför unga från olika ursprungsregioner med varandra. Unga med bakgrund i länder i Afrika och Mellanöstern är i hög utsträckning negativt inställda till samtliga fyra fenomen, men även unga med bakgrund i Asien och övriga Europa uppvisar oftare en negativ inställning än barn med svensk bakgrund (Figur 3.17). Figur 3q. Andelen med olika bakgrund som anger att det aldrig är OK med skilsmässa, samboende, abort respektive homosexualitet. Det vi visat ovan gäller enbart för 14-åringars attityder men kanske minskar skillnaderna med ålder? I Figur 3.18 ser vi att toleransen ökar påtagligt med ålder för både unga med svensk respektive utländsk bakgrund. Däremot kvarstår skillnaden mellan grupperna då toleransen ökar lika mycket inom alla grupper. Figur 3r. Genomsnittlig andel vid 14 respektive 16 års ålder som svarat ”aldrig OK” på frågorna om samboende, skilsmässa, abort och homosexualitet uppdelat på bakgrund. Attityder till jämställdhet En annan typ av attityder och värderingar är inställningen till jämställdhet mellan könen, något som är ett centralt värde i Sverige och många andra västländer. En aspekt av detta är arbetsdelningen mellan könen och för att mäta den frågade vi vem som ska ta hand om barnen, tjäna pengar, laga mat och städa hemmet. Deltagarna kunde svara “Mest mannen”, “Mest kvinnan” eller “Båda ungefär lika mycket”. I Figur 3.19 visar vi andelen som svarat könsstereotypt på dessa frågor (kvinnan ska ta hand om barn, laga mat och städa medan mannan ska tjäna pengar), uppdelat efter kön och bakgrund. I figuren ser vi stora skillnader mellan unga med svensk respektive utländsk bakgrund, där de senare har en mer traditionalistiskt syn i snitt. Vi ser även att pojkar tenderar att svara mer könsstereotypt än flickor. Detta gör att flickor med utländsk bakgrund överlag har liknande attityder till arbetsuppdelning i hemmet som pojkar med svenskfödda föräldrar. Figur 3s. Andelen som ger ett könsstereotypt svar på frågor om mannen, kvinnan eller båda ungefär lika mycket ska ta hand om barn, laga mat, tjäna pengar och städa, uppdelat på bakgrund och kön. Vi ser också vissa skillnader om vi tittar på hur unga från olika ursprungsregioner svarar (visas i Figur 3.20). Precis som frågorna om familj och sexualitet ser vi att unga med bakgrund från länder i Afrika och Mellanöstern svarar mer konservativt. För flera av indikatorerna ligger dock unga med bakgrund i andra regioner på liknande nivåer. Figur 3t. Andelen i olika ursprungsgrupper som ger ett könsstereotypt svar på frågor om mannen, kvinnan eller båda ungefär lika mycket ska ta hand om barn, laga mat, tjäna pengar och städa Precis som för andra dimensioner så förändras ungas inställning till jämställdhet med deras ålder. I Figur 3.21 ser vi att båda unga med svensk och utländsk bakgrund i genomsnitt svarar mindre könsstereotypt på frågor om könens arbetsdelning. Vi ser också ett tecken på integration då unga vid 19 år ligger närmare varandra i värderingar än vid 14 år, även om det kvartstår stora skillnader mellan unga från olika bakgrund. Figur 3u. Genomsnittlig andel i olika åldrar som ger ett könsstereotypt svar på frågor om mannen, kvinnan eller båda ungefär lika mycket ska ta hand om barn, laga mat, tjäna pengar och städa, uppdelat på bakgrund. Inställning till våld En aktuell fråga inom samhällsdebatten är brottslighet och våldsutövande bland unga med utländsk bakgrund. Även om vi med vår data inte kan mäta brottslighet direkt så kan vi undersöka ungas inställning till våld. Vi har frågat våra deltagare om de tycker att en man bör ta till våld (a) för att försvara fru och barn (b) mor förolämpningar och (c) om någon talar illa om hans familj. Resultatet, uppdelat på kön och bakgrund, visas i Figur 3.22. Först kan vi notera att de största skillnaderna finns mellan pojkar och flickor. Den grupp som är mest negativt inställd till våld är flickor med svensk bakgrund, följt av andra flickor. Figur 3v. Andelen med svensk och utländsk bakgrund som anger att det är rätt för en man att gripa till våld för att försvara fru och barn, mot förolämpningar och om någon talar illa om hans familj, allt uppdelat på bakgrund och kön. Unga med utländsk bakgrund har en högre acceptans för våld, i synnerhet när det gäller mindre allvarliga situationer som att bli utsatt för förolämpningar eller om någon talar illa om ens familj. Vi kan också se att det finns stora skillnader beroende på ursprungsregion (se Figur 3.23). Pojkar med bakgrund i länder i Mellanöstern och Afrika har störst acceptans för våld. När det kommer till att använda våld mot förolämpningar eller om någon tallar illa om ens familj så är majoriteten inom alla grupper emot våld som lösning. Figur 3w. Andelen från olika ursprungsgrupper som anger att det är rätt för en man att gripa till våld för att försvara fru och barn mot förolämpningar och om någon talar illa om hans familj, allt uppdelat på kön Attityder till integration Vi ställde fyra frågor till våra intervjupersoner rörande attityder till integration. Där fick deltagarna svara att de instämmer eller inte instämmer kring om svenskar respektive invandrare ska göra allt för att behålla sin kultur och sina traditioner samt om svenskar och invandrare ska anpassa sig efter den andra gruppen. Resultaten syn i Figur 3.24. Där ser vi att unga med utländsk bakgrund i högre utsträckning instämmer med både att invandrare och svenskar ska göra allt för att behålla sin kultur. Unga med utländsk bakgrund tycker också i större grad att svenskar ska vara öppna för invandrares kultur och traditioner. Samtidigt så svarar fler unga med svensk bakgrund att invandrare ska anpassa sig till det svenska samhället. Vi ser alltså att både unga med svensk respektive utländsk bakgrund anser att den andra gruppen har ett större ansvar för att anpassa sig. Figur 3x. Andelen 14-åringar som instämmer i att svenskar/invandare ska behålla sin kultur respektive anpassa sig till den andra gruppen, uppdelat på generation. "],["politisk-integration.html", " 4 Politisk integration Politiskt intresse Samhällsengagemang", " 4 Politisk integration Från SCBs mätningar vet vi att svenskar med utländsk bakgrund deltar i riksdagsval i lägre utsträckning. I valet 2018 så röstade 89% av förstagångsväljarna med svensk bakgrund och 75% av dem med utländsk bakgrund. Frågan om politisk integration sträcker sig dock längre än röstandet i allmänna val, och några aspekter presenteras här nedanför. Politiskt intresse Vi har studerat politisk intresse med hjälp av två frågor. Först har vi tittat på i vilken utsträckning unga pratar om politik med sina föräldrar. Detta är viktigt då intresse för politik och samhällsfrågor ofta kommer ifrån föräldrars engagemang i sådana frågor. I Figur 4.1 ser ni hur våra deltagare har svarat på frågan om hur ofta föräldrarna brukar “prata med dig om politiska händelser och samhällsfrågor”. Bland unga med utländsk bakgrund svarar närmare 60% av 15-åringarna “varje månad” eller oftare. Motsvarande andel för dem med svensk bakgrund är 50%. Figur 4a. Andelen som diskuterar politik med sina föräldrar, uppdelat på bakgrund. Vi har också frågat specifikt hur intresserade unga är av svensk politik, där svarsalternativen varit “Väldigt mycket”, “Mycket”. “En del”, “Lite” eller “Väldigt lite/inte alls”. I Figur 4.2 visar vi hur den genomsnittliga intresset förändras över ålder, uppdelat på bakgrund. Där ser vi att vid 15-års ålder har unga med utländsk bakgrund ett något högre intresse men vid 19-års ålder så ligger intresset på samma nivå oavsett bakgrund. Figur 4b. Intresse för svensk politik vid olika åldrar, uppdelat på bakgrund. Samhällsengagemang För att kunna första ungas samhällsengagemang och opinionsbildning ställde vi frågan till 19-åringar: “Har du gjort något av följande för att åstadkomma förändringar eller protestera under de senaste tolv månaderna?” med alternativen “diskuterat samhällsfrågor på internet”, “varit på möte med något politiskt parti eller ungdomsorganisation”, burit “pins eller andra märken” för att uttrycka en åsikt och “deltagit i en demonstration eller manifestation”. I Figur 4.3 ser vi andelen som svara ja, uppdelat på generation. Även om skillnaderna för de olika aktiviteterna är små, så finns det ett genomgående mönster som visar att unga med utländsk bakgrund är något mer aktiva än unga med svenska bakgrund. Figur 4c. Samhällsengagemang av fyra slag, uppdelat på bakgrund. "],["adaption-framtidstro-och-hälsa.html", " 5 Adaption, framtidstro och hälsa Internaliserande problem Externaliserande problem Framtidstro Livstillfredsställelse och allmän hälsa Dödsrisker i unga åldrar", " 5 Adaption, framtidstro och hälsa Adaption är en individuell anpassningsprocess som står i relation till två olika miljöer och är en integrationsaspekt av mer psykologisk art. Adaptionsproblem kan ta sig flera olika uttryck, dels som internaliserande problem som nervositet, nedstämdhet och ångest och dels som externaliserande problem som ilska eller normbrytande beteende. Detta kan i sin tur också påverka hälsa, livstillfredsställelse och framtidstro. Vi undersöker här om det finns indikationer på en problematisk adaption bland unga med utländsk bakgrund genom att studera olika mått inom dessa områden. Internaliserande problem För att studera internaliserande problem har vi gjort ett index av frågor rörande emotionella symtom (ängslighet, oro och depression) och psykosomatisk symtom (ont i magen, ont i huvudet, svårt att somna). Index går mellan 0 och 3, där högre värden innebär att man oftare har dessa problem. I Figur 5.1 ser vi det den genomsnittliga frekvensen av dessa symtom, uppdelat på bakgrund och kön. Det tydligaste resultatet är att flickor har oftare internaliserande problem än pojkar. Vidare så har unga i generation 2 något lägre frekvens av dessa symtom jämfört med andra unga, och tittar vi på ursprungsregioner så verkar unga med bakgrund i länder i Afrika, Mellanöstern och Östeuropa uppleva dessa problem i mindre grad (även om skillnaden inte är statistiskt säkerställd). Figur 5a. Internaliserande problem (nervositet, ängslighet, depression, huvudvärk, magont respektive svårt att somna), uppdelat på bakgrund och kön. Skalan går från 0 (aldrig) till 3 (ofta) Om vi tittar på förändring över ålder (Figur 5.2) ser vi att frekvensen av internaliserande problem ökar för flickor över alla åldrar, medan det för pojkar ökar mellan 14 och 15 år och sedan håller sig stabilt. Det betyder att könsgapet växer när unga blir äldre. Skillnaden mellan unga med olika bakgrund av respektive kön är försumbar. Figur 5b. Internaliserande problem i olika åldrar, uppdelat på kön och bakgrund. Värdena visar genomsnittliga svar på frågor om hur ofta man har problem med nervositet, ängslighet, depression, huvudvärk, magont och svårt att somna. Skalan går från 0 (aldrig) till 3 (ofta) Externaliserande problem Normbrytande beteende och kriminalitet I vår studie har vi tre indikatorer som mäter lättare brottslighet. Vi frågade om man under de tre senaste månaderna har burit kniv eller gjort sig skyldig till snatteri/stöld eller vandalism. I Figur 5.3 ser vi andelen som svarat ja på någon av frågorna, uppdelat på kön och bakgrund, och vi ser inte någon skillnaden mellan unga med svensk respektive utländsk bakgrund. Skillnaderna mellan unga från olika ursprungsregioner är inte heller statistiskt säkerställda. Den enda tydliga skillnaden vi ser är att pojkar har utfört dessa handlingar i större utsträckning än flickor. Figur 5c. Andelen som uppger att de antingen vandaliserat, stulit eller burit vapen under de senaste tre månaderna, uppdelat på bakgrund och kön Alkohol, rökning och droger I Figur 5.4 visar vi andelen 14-åringar som någon gång druckit alkohol, rökt, varit riktigt full eller tagit droger, uppdelat på bakgrund. Andelen som röker eller tar droger skiljer sig inte mycket mellan unga med svensk respektive utländsk bakgrund utöver att unga med utländsk bakgrund i något högre grad rapporterar att de tagit droger. När det kommer till alkohol så rapporterar fler unga med svensk bakgrund både att de druckit och varit riktigt fulla. Om vi sedan tittar på hur andelen som dricker alkohol förändras när de blir äldre (Figur 5.5) ser vi att skillnaden mellan grupperna ökar. Figur 5d. Andelen som dricker, röker eller använder droger (har inte svarat att de ”Aldrig” gör det) och andelen som varit riktigt full någon gång de senaste tre månaderna, uppdelat på bakgrund Figur 5e. Andelen som dricker alkohol vid olika åldrar, uppdelat på bakgrund och kön. Framtidstro Det är lätt att föreställa sig att socioekonomisk utsatthet eller exponering för fördomar kan leda till en brist på framtidstro, och också i diskussioner kring förortens problem tillskrivs unga med utländsk bakgrund en känsla av hopplöshet. När vi däremot frågade våra intervjupersoner i vilken mån de stämmer in i påstående “Jag kommer att få det bra i framtiden” så ser vi en annan bild. I Figur 5.6 ser vi att unga med utländsk bakgrund har en minst lika hög hoppfullhet som unga med svensk bakgrund. Speciellt unga med bakgrund i länder i Afrika och Mellanöstern visar på en hög framtidstro. Figur 5f. Generell framtidstro vid 14 års ålder, uppdelat på bakgrund respektive kön. Andelen som instämmer i påståendet ”Jag kommer att få det bra i framtiden”. Även när unga fick svara inom specifika framtidsområden så kvarstår optimismen. Figur 5.7 visar att nästan alla unga tror att de kommer ha en god hälsa och ett jobb när de är 30 år. Runt hälften av unga med svensk bakgrund tror att de kommer ha mycket pengar när de är 30 år medan upp till så många som tre fjärdedelar av unga med utländsk tror samma sak. Figur 5g. Framtidstro på olika områden vid 14 års ålder, uppdelat på bakgrund. (”När du är 30 år, tror du att du kommer att …?”) Livstillfredsställelse och allmän hälsa Vi får ett sammanfattad mått på ungdomars syn på sin egen livssituation genom att fråga “På en skala mellan 1 och 10, där 1 är ‘mycket missnöjd’ och 10 är ‘mycket nöjd’, hur nöjd är du med ditt liv generellt?”. I Figur 5.8 ser vi att de 14-åringar vi frågade, generellt är nöjda med sitt liv, och att unga med utländsk bakgrund är en aning högre bland unga med utländsk bakgrund. Vi ser också en viss tendens att unga med bakgrund i länder i Östeuropa, Mellanöstern och Afrika gör en mer positiv bedömning. Figur 5h. Livstillfredsställelse vid 14 års ålder, uppdelat på bakgrund, ursprungsregion och kön. Genomsnittligt svar på frågan ”Hur nöjd är du med ditt liv generellt?” Ett vanligt sätt att mäta hälsa är att fråga personer hur de själva ser på sin hälsa, vilket vi också har gjort. Vi har frågat våra intervjupersoner hur god hälsa de har jämfört med andra i sin åldersgrupp. Återigen ser vi, i Figur 5.9, att unga med utländsk bakgrund skattar sin hälsa något högre än unga med svensk bakgrund. Detta gäller speciellt unga med bakgrund i länder i Östeuropa, Mellanöstern och Afrika. Vi ser också att pojkar skattar sin hälsa bättre än flickor. Figur 5i. Självskattad hälsa vid 14 års ålder, uppdelat på kön och bakgrund. Dödsrisker i unga åldrar Ett mer extremt mått på ojämlikhet i hälsa för den åldersgrupp vi studerar är dödlighet. Eftersom livslängden för den kohort vi studerar maximalt kan uppgå till 24 år, så kan vi (som tur är), inte observera särskilt många dödsfall. Så för att komma åt dödlighet i ung ålder har vi använt oss av alla i Sverige födda 1985-2005 och följt dessa till 2020. Nedan visar vi, i Figur 5.10, den andel som dött vid varje ålder från 15 till 30 år, uppdelat på kön och bakgrund. Där kan vi se att unga som kommit till Sverige efter åtta års ålder har den lägsta dödligheten, medan unga som fötts i Sverige till utrikesfödda föräldrar har den högsta. Figur 5j. Kumulativ andel döda i olika grupper för födelsekohorter 1985–2005, för åldrarna 15 till 30. Anger hur stor andel som dött upp till och med en given ålder, i genomsnitt över kohorterna (varje kohort ges lika vikt). "],["definitioner.html", "Definitioner Svensk och utländsk bakgrund Integration: Vad menar vi?", " Definitioner Svensk och utländsk bakgrund När vi jämför villkor och utfall för olika grupper behöver vi också ha ord för dessa grupper. Hur ska vi beteckna den grupp som fötts i ett annat land och flyttat till Sverige, och vilken term ska vi använda för att beteckna deras barn? SCB använder termerna utrikes födda, födda i Sverige med utländsk bakgrund och födda i Sverige med svensk bakgrund. Dessa är dock klumpiga att använda i löpande text. Vi har utgått från SCB:s princip men valt termer som förutom att vara entydiga och beskrivande också är tillräckligt korta för att fungera i löpande text. Till skillnad från en del akademiska termer är de också lättbegripliga och därmed inkluderande för en bred allmänhet. Utrikesfödd: Är född i ett annat land än Sverige Svenskfödd: Är född i Sverige. Utländsk bakgrund: Är utrikesfödd av utrikesfödda föräldrar eller är svenskfödd med utrikesfödda föräldrar (dvs. ingen förälder är född i Sverige). Svensk bakgrund: Har minst en svenskfödd förälder. För att kunna beskriva skillnaden inom gruppen med utländsk bakgrund mellan dem som är utrikesfödda och dem som är svenskfödda använder vi följande termer: Generation 1: Synonymt med utrikesfödd. Generation 2: Är född i Sverige och har utrikesfödda föräldrar (ingen förälder är född i Sverige). Ursprungsland baseras på föräldrars födelseland, och om föräldrar har olika födelseländer gäller följande: Om en av föräldrarna är svenskfödd kodas barnets ursprungsland som Sverige. Om båda föräldrarna har ett annat födelseland än Sverige kodas barnets ursprungsland som mammans ursprungsland. För adopterade barn är det adoptivföräldrarnas ursprungsland som används i kodningen. Integration: Vad menar vi? I forskningslitteraturen förekommer olika definitioner av integration. Vi använder den som ser integration som likhet mellan grupper när det gäller möjligheter och rättigheter, social acceptans, sociala relationer och sociala nätverk samt grundläggande värderingar. Likhet innebär förstås inte konformitet. Vi förväntar oss att det i alla grupper finns en ganska stor variation mellan individer i exempelvis utbildning, identitet och attityder. Integrationen handlar alltså om likhet på gruppnivå, inte individnivå. Genom att betona likhet utgår vi inte från något antaget statiskt normvärde för majoriteten, utan definitionen öppnar för att det som är typiskt (genomsnitt, median, typvärde) förändras över tid, även i majoritetsbefolkningen och möjligen också i samspel med invandrade grupper. Det vi gör i våra empiriska analyser är att mäta skillnader mellan grupper (dvs. avvikelser från likhet) och i många fall hur dessa skillnader utvecklas med åldern. Vi har alltså medvetet, och till skillnad från vissa andra studier på området, valt att också studera ungdomar med svensk bakgrund för att kunna jämföra grupperna och därigenom studera skillnaderna mellan dem och se om de ökar eller minskar. Med vår definition är integration inte ett normativt begrepp, utan empiriskt beskrivande. Vi beskriver graden av likhet mellan barn till utrikesfödda och till svenskfödda i ett antal centrala avseenden men i de flesta fall utan att värdera detta, det vill säga bedöma det som bra eller dåligt. "],["datakällor.html", "Datakällor", " Datakällor CILS4EU För att fylla kunskapsluckor om integration bland unga startade vi 2010 ett forskningsprojekt i fyra olika länder, England, Tyskland, Nederländerna och Sverige: Children of Immigrants Longitudinal Survey in Four European Countries (CILS4EU). Projektet baserar sig huvudsakligen på en enkätundersökning (kallad YES! – Youth in Europe Study). Undersökningen är longitudinell, vilket betyder att den följer samma individer över tid. Basen för den svenska delen av undersökningen var Institutet för social forskning (SOFI) vid Stockholms universitet, och sedan 2015 bedrivs projektet i samverkan med Institutet för framtidsstudier (IFFS). Statistiska centralbyrån (SCB) har varit ansvarig för fältarbetet, inklusive urvalsförfarandet och datainsamlingen. I CILS4EU följer vi stora urval av unga – i Sverige ca 5 000 personer – från 14–15 års ålder och över tid. Undersökningen baseras på ett överurval av skolor med hög andel utrikesfödda, vilket möjliggör studiet också av olika undergrupper av unga med utländsk bakgrund. Med statistiska vikter är urvalen riksrepresentativa, vilket gör att vi för denna åldersgrupp kan generalisera till landet som helhet. De första tre tillfällena är fullt jämförbara med motsvarande undersökningar i England, Nederländerna och Tyskland, eftersom vi använde samma urvalsmetoder och harmoniserade formulär för de tre första undersökningsvågorna. Urvalet av unga inför den första omgången (2010–2011) gjordes i tre steg: Skolor drogs slumpmässigt över hela Sverige inom fyra strata som avgränsade skolor med olika hög andel elever med utländsk bakgrund (0–9 %, 10–29 %, 30–59 % respektive 60–100 %), och överurval drogs från skolor med hög andel med utländsk bakgrund för att få tillräckliga bastal för att möjliggöra studier av integration. Skolans urvalssannolikhet stod i proportion till skolans storlek. Två klasser drogs slumpmässigt inom varje skola. Alla elever i dessa klasser bjöds in att delta i undersökningen (liksom en lärare). Till föräldrarna skickade också en postalenkät, med en total svarsprocent i våg 1 och 2 kombinerat om 49 %. Skolor och skolklasser för barn med särskilda behov ingår inte i urvalsramen. I andra undersökningsomgången var urvalet detsamma, men man bjöd också in dem som tillkommit i klasserna under året. Dessa nytillkommande studenter utesluts i våra analyser. Alla data är avidentifierade av SCB och innehåller ingen identifierande information. I första undersökningsomgången (’vågen’) deltog 76% av skolorna och 99 % av skolklasserna inom de deltagande skolorna, och siffrorna var i stort sett desamma i andra vågen. Svarsfrekvensen på individnivå var i våg 1 86 % och i våg 2 87,5 %, och bortfallet berodde framför allt på skolfrånvaro (mindre än 1 % avböjde medverkan). En del av dem som var frånvarande vid första omgången var närvarande vid andra omgången, och räknar man andelen av grundurvalet som deltog i antingen våg 1 eller våg 2 var svarsfrekvensen 90 %. I första omgången deltog totalt 5 029 elever i 129 olika skolor och 251 skolklasser, och om man räknar med dem som var frånvarande vid första omgången men närvarande vid andra så deltog totalt 5 448 elever. Respondenterna som deltagit i våg 1 eller 2 följdes i den tredje omgången upp via webbenkät, med en svarsfrekvens på 51 %, och i den fjärde omgången via webb- eller pappersenkät, med en svarsfrekvens på 46 %. Surveyundersökningar har alltid bortfall, och med bortfall finns en risk att de svarande inte längre är representativa för den population som urvalet dragits ur. CILS4EU har fördelen att vi de två första åren gjorde datainsamlingen i skolor och därmed fick ett mycket litet bortfall. I den tredje och fjärde undersökningsomgången har vi dock stora bortfall (47 % respektive 54 %), och analyser visar att det finns en systematik i bortfallet: kvinnor svarar t.ex. oftare än män – men det finns inga skillnader i svarsbenägenhet efter utländsk bakgrund. Eftersom vi har ovanligt mycket information från tidigare undersökningsomgångar för de icke-svarande kan vi använda detta för att korrigera för snedvridande bortfall. Vi använder så kallad multipel imputering med ’chained random forests’ (R-paketet ’missRanger’) som skattar effekter med hänsyn till selektiviteten på totalt 1 600 variabler på individ- och skolnivå, och som tar hänsyn till interaktioner och icke-linjäriteter. Mer information om undersökningen, inklusive formulär och tekniska rapporter, och länkar till olika publikationer baserade på CILS4EU finns på projektets hemsida Registerdata Huvuddelen av de resultat vi presenterad baseras på data från YES! (CILS4EU), men vi visar även resultat från analyser av svenska registerdata om utbildning, arbetsmarknad, partnerval och inkomster. För jämförbarhet avgränsar vi oss också i dessa analyser huvudsakligen till dem som gick ut årskurs 9 år 2012, alltså samma population av unga som urvalet i CILS4EU representerar. Det främsta skälet till att göra så är att sammansättningen av grupper som immigrerat till Sverige förändras undan för undan, vilket gör att man måste vara försiktig med att generalisera från tidigare till senare kohorter. I vissa analyser behöver vi dock sträcka oss till något äldre kohorter, eftersom vi vill kunna säga något om utfall – särskilt på arbetsmarknaden – i högre åldrar. De registerdata vi använder är avidentifierade och innehåller ingen identifierande information. Data används genom SCBs MONA-system, vilket innebär att data inte lämnar SCB utan görs tillgängliga via en säker server där all användning loggas. "],["figurindex.html", "Figurindex", " Figurindex Strukturell integration 1.1 - Procent med tillgång till en kontantmarginal (300, 1,000 eller 15,000 kronor) uppdelat på ålder och bakgrund. 1.2 - Procent som ofta, ibland, eller aldrig måste avstå från aktiviteter med kompisar för att man inte har råd, uppdelat på ålder och bakgrund. 1.3 - Fördelning av meritvärde i årskurs 9 för unga som gick ut grundskolan 2012, uppdelat på bakgrund/generation 1.4 - Genomsnittligt meritvärde (med 95-procentigt konfidensintervall) i årskurs 9 efter ålder vid invandring. Glidande medelvärden. Endast unga födda i Sverige eller invandrade före 15 års ålder. 1.5 - ”När du är 30 år, tror du att du kommer att ha en universitetsexamen?” Andel ja-svar av alla (ja, nej, vet inte), efter testpoäng och bakgrund. SVF=Svenskfödda föräldrar. Glidande medelvärden. 1.6 - Direktövergång till olika program på gymnasiet efter årskurs 9, elever avgångna 2012. NA=Naturprogram; SA=Samhällsprogram; Annan HSF=Annat högskoleförberedande; Yrkes=Alla icke högskoleförberedande program. 1.7 - Andelen som påbörjat universitet eller högskola senast 2020 bland unga med svensk respektive utländsk bakgrund, per kön och vid olika betygsnivåer. 1.8 - Andelen som tagit 60, 120 respektive 180 högskolepoäng ett givet antal terminer efter den första starten vid universitet eller högskola, uppdelat på bakgrund och kön. SVF=Svenskfödda föräldrar; UB=Utländsk bakgrund. 1.9 - Andelen som tagit en examen ett givet antal terminer efter den första starten vid universitet eller högskola, uppdelat på bakgrund och kön. SVF=Svenskfödda föräldrar; UB=Utländsk bakgrund. 1.10 - Andelen i födelsekohorterna 1967–1990 från olika generationer som har en universitets- eller högskoleexamen vid 30 års ålder. SVF=Svenskfödda föräldrar. 1.11 - Andelen i födelsekohorterna 1967–1990 som har en universitets- eller högskoleexamen vid 30 års ålder, uppdelat på bakgrundsregion. Sena generation 1 exkluderad. Glidande medelvärden. SVF=Svenskfödda föräldrar. 1.12 - Andelen i födelsekohorterna 1967–1990 från olika generationer som har en gymnasieexamen vid 29 års ålder. SVF=Svenskfödda föräldrar. 1.13 - Sysselsättning år 2016–2019 efter svensk respektive utländsk bakgrund för dem som gick ut årskurs 9 år 2012. SVF=Svenskfödda föräldrar. 1.14 - Sysselsättning år 2019 efter gymnasieprogram för unga med svensk respektive utländsk bakgrund som gick ut årskurs 9 år 2012. YRK=Yrkesförberedande program; HSF=Högskoleförberedande program; ea=Ej examen; Uni/HS=Universitet eller högskola. 1.15 - Sysselsättning 2019 bland dem som var obehöriga till gymnasiet efter årskurs 9. Unga med svenskfödda föräldrar (Sv) och unga med bakgrund i olika länder/regioner (Jug=F.d. Jugoslavien; Afr=Afrika utom Nordafrika; Tur=Turkiet; M-Ö=Övriga Mellanöstern och Nordafrika; Övr Asi=Övriga Asien; Uni/HS=Universitet eller högskola. 1.16 - Förvärvsinkomster (årsinkomster brutto, 100-tals kronor) vid 30 års ålder per kohort 1967–1989, uppdelat på generation. Glidande medelvärden. De heldragna linjerna visar medianinkomsten (percentil 50) och de streckade linjerna visar inkomsten vid percentil 25 respektive 75. Realinkomster, 2019 års värden 1.17 - Inkomst- och utbildningsfördelningen bland unga, födda 1989, vid 30 års ålder och bland deras föräldrar. Föräldrars inkomster mätta när barnen var 23–27 år Social integration 2.1 - Andel unga i olika familjetyper efter ursprungsgrupp 2.2 - Andelen unga med separerade föräldrar som bor hos båda föräldrarna ungefär lika mycket (växelvis boende), uppdelat på bakgrund 2.3 - Skillnader i olika typer av familjerelationer uppdelat på bakgrund 2.4 - Genomsnittlig andel vänner med utländsk bakgrund (baserad på 5 bästa vänner, så kallad person-generator) uppdelat på kön och bakgrund. 2.5 - Andelen vänner med utländsk bakgrund uppdelat på bakgrund, kön respektive andelen utrikesfödda i skolan 2.6 - Vänskapsintegration över ålder. Andel av fem bästa från ”utgrupp” i en vid definition. 2.7 - Andelen i olika ursprungsgrupper vars första samboende, make/maka eller registrerad partner var någon med svensk bakgrund, samma bakgrund som den egna eller med någon annan bakgrund. 2.8 - Andelen av män och kvinnor i olika ursprungsgrupper vars första samboende, make/maka eller registrerad partner var någon med svensk bakgrund, samma bakgrund som den egna eller med någon annan bakgrund 2.9 - Andelen av män och kvinnor i olika ursprungsgrupper vars första samboende, make/maka eller registrerad partner var med någon med svensk bakgrund, samma bakgrund som den egna eller med någon annan bakgrund. Födelsekohorterna 1986–1996 2.10 - Andelen av personer i olika ursprungsgrupper vars första samboende, make/maka eller registrerad partner var med någon med svensk bakgrund, samma bakgrund som den egna, samma region som den egna eller med bakgrund i annan region. Födelsekohorterna 1986–1996. Regioner: (a) Norden, (b) Östeuropa + F.d. Sovjet, (c) F.d. Jugoslavien + Albanien, (d) MENA, Afgh, Pak, (e) Syd- &amp; Mellanamerika, (f) Afrika. 2.11 - Genomsnittligt antal sociala fritidsaktiviteter per år, uppdelat på kön och bakgrund. CILS4EU våg 1. 2.12 - Den genomsnittliga frekvensen av deltagande i föreningsaktiviteter i olika grupper i olika åldrar. CILS4EU våg 1–4. 2.13 - Medelvärde för i vilken utsträckning man träffar andra grupper (för unga med svensk bakgrund gäller det dem med utländsk bakgrund och vice versa) under föreningsaktiviteter, uppdelat på kön och bakgrund. Analysen gäller bara dem som är aktiva i föreningar. CILS4EU våg 1. 2.14 - Andelen som uppger att de är utsatta för mobbning uppdelat på kön och bakgrund samt efter andel med utländsk bakgrund i skolan 2.15 - Andelen i olika ursprungsgrupper som uppger att de utsatts för diskriminering eller orättvis behandling. ÖE=Östeuropa; ME=Mellanöstern och Nordafrika; AF=Övriga Afrika; AS=Övriga Asien. 2.16 - Andelen i olika grupper som uppger att de utsatts för dålig behandling på grund av kön, etnisk eller nationell bakgrund, ålder eller annat skäl, uppdelat på ursprungsgrupp. 2.17 - Andelen i olika grupper som uppger att de utsatts för dålig behandling på grund av etnisk eller nationell bakgrund 2.18 - Attityder till olika etniska grupper bland unga med svensk (övre delen) respektive utländsk bakgrund (nedre delen). Attityden till den grupp man själv tillhör har räknats bort Kulturell integration 3.1 - Procentandel som anser att deras identifiering med Sverige är mycket stor, ganska stor, inte så stor respektive inte alls stor efter bakgrund 3.2 - Andelen som uppger olika grad av identifiering med Sverige, uppdelat på ursprungsregion och generation. 3.3 - Förändringen mellan åldrarna 14 och 19 i identifiering med Sverige, och föräldrarnas identifiering med Sverige (F), uppdelat på bakgrund. 3.4 - Förändringen mellan åldrarna 14 och 16 i identifiering med annan etnisk grupp än svensk, samt föräldrars identifiering med annan etnisk grupp (F), uppdelat på bakgrund. 3.5 - Identifiering med annan etnisk grupp 3.6 - Förändringen mellan åldrarna 14 och 16 i etnisk identifiering (svensk/annan) uppdelat på bakgrund. 3.7 - Förändringen mellan åldrarna 14 och 16 i etnisk identifiering (svensk/annan) upp- födda i Sverige, sämre svenskkunskaper än unga med svensk bakgrund, vilket delat på ursprungsregion. 3.8 - Medelvärde av självskattad svenska och resultat på ett svensktest efter bakgrund 3.9 - Andelen som anger att de tillhör olika religioner (kristendom, islam, annan) eller ingen religion, uppdelat på bakgrund 3.10 - Religionstillhörighet efter ursprungsregion. 3.11 - Religiositet uppdelat på bakgrund. Endast de som har en religion. 3.12 - Religiositet bland unga med utländsk bakgrund efter ursprungsregion. Endast de som har en religion 3.13 - Religiositet bland kristna respektive muslimer uppdelat efter bakgrund. 3.14 - Procentandel som som tycker att religion är inte alls viktig, inte så viktig, ganska viktig respektive mycket viktig efter bakgrund och religiös tillhörighet bland föräldrar och barn 3.15 - Religiositet vid olika åldrar, uppdelat efter bakgrund och religion. 3.16 - Andelen som anger att det aldrig är OK med skilsmässa, samboende, abort respektive homosexualitet, uppdelat på bakgrund och kön. 3.17 - Andelen med olika bakgrund som anger att det aldrig är OK med skilsmässa, samboende, abort respektive homosexualitet. 3.18 - Genomsnittlig andel vid 14 respektive 16 års ålder som svarat ”aldrig OK” på frågorna om samboende, skilsmässa, abort och homosexualitet uppdelat på bakgrund. 3.19 - Andelen som ger ett könsstereotypt svar på frågor om mannen, kvinnan eller båda ungefär lika mycket ska ta hand om barn, laga mat, tjäna pengar och städa, uppdelat på bakgrund och kön. 3.20 - Andelen i olika ursprungsgrupper som ger ett könsstereotypt svar på frågor om mannen, kvinnan eller båda ungefär lika mycket ska ta hand om barn, laga mat, tjäna pengar och städa 3.21 - Genomsnittlig andel i olika åldrar som ger ett könsstereotypt svar på frågor om mannen, kvinnan eller båda ungefär lika mycket ska ta hand om barn, laga mat, tjäna pengar och städa, uppdelat på bakgrund. 3.22 - Andelen med svensk och utländsk bakgrund som anger att det är rätt för en man att gripa till våld för att försvara fru och barn, mot förolämpningar och om någon talar illa om hans familj, allt uppdelat på bakgrund och kön. 3.23 - Andelen från olika ursprungsgrupper som anger att det är rätt för en man att gripa till våld för att försvara fru och barn mot förolämpningar och om någon talar illa om hans familj, allt uppdelat på kön 3.24 - Andelen 14-åringar som instämmer i att svenskar/invandare ska behålla sin kultur respektive anpassa sig till den andra gruppen, uppdelat på generation. Politisk integration 4.1 - Andelen som diskuterar politik med sina föräldrar, uppdelat på bakgrund. 4.2 - Intresse för svensk politik vid olika åldrar, uppdelat på bakgrund. 4.3 - Samhällsengagemang av fyra slag, uppdelat på bakgrund. Adaption, framtidstro och hälsa 5.1 - Internaliserande problem (nervositet, ängslighet, depression, huvudvärk, magont respektive svårt att somna), uppdelat på bakgrund och kön. Skalan går från 0 (aldrig) till 3 (ofta) 5.2 - Internaliserande problem i olika åldrar, uppdelat på kön och bakgrund. Värdena visar genomsnittliga svar på frågor om hur ofta man har problem med nervositet, ängslighet, depression, huvudvärk, magont och svårt att somna. Skalan går från 0 (aldrig) till 3 (ofta) 5.3 - Andelen som uppger att de antingen vandaliserat, stulit eller burit vapen under de senaste tre månaderna, uppdelat på bakgrund och kön 5.4 - Andelen som dricker, röker eller använder droger (har inte svarat att de ”Aldrig” gör det) och andelen som varit riktigt full någon gång de senaste tre månaderna, uppdelat på bakgrund 5.5 - Andelen som dricker alkohol vid olika åldrar, uppdelat på bakgrund och kön. 5.6 - Generell framtidstro vid 14 års ålder, uppdelat på bakgrund respektive kön. Andelen som instämmer i påståendet ”Jag kommer att få det bra i framtiden”. 5.7 - Framtidstro på olika områden vid 14 års ålder, uppdelat på bakgrund. (”När du är 30 år, tror du att du kommer att …?”) 5.8 - Livstillfredsställelse vid 14 års ålder, uppdelat på bakgrund, ursprungsregion och kön. Genomsnittligt svar på frågan ”Hur nöjd är du med ditt liv generellt?” 5.9 - Självskattad hälsa vid 14 års ålder, uppdelat på kön och bakgrund. 5.10 - Kumulativ andel döda i olika grupper för födelsekohorter 1985–2005, för åldrarna 15 till 30. Anger hur stor andel som dött upp till och med en given ålder, i genomsnitt över kohorterna (varje kohort ges lika vikt). "],["boken.html", "Boken", " Boken "],["om-oss.html", "Om oss", " Om oss Jan O. Jonsson är professor i sociologi vid Institutet för social forskning (SOFI), Stockholms universitet, samt vid Institutet för framtidsstudier, och är knuten till Nuffield College, Universitetet i Oxford. Sedan 2007 sitter han i Kungliga vetenskapsakademien (KVA). Hans forskning gäller bland annat social ojämlikhet, integration samt barn och ungas levnadsvillkor. Han är ansvarig för den svenska delen av forskningsprojektet CILS4EU vars intervjuer med unga denna bok är baserad på. Carina Mood är professor i sociologi vid Institutet för social forskning (SOFI), Stockholms universitet, samt affilierad till Institutet för framtidsstudier. Hennes forskning rör främst fattigdom och levnadsförhållanden, samt forskningsmetoder. Hon är medansvarig för de svenska levnadsnivåundersökningarna och den svenska delen av CILS4EU, samt sedan 2019 invald i Kungliga vetenskapsakademien (KVA) Georg Treuter är forskningsassistent vid Institutet för social forskning (SOFI), Stockholms universitet, och går en forskarutbildning i nationalekonomi vid Tinbergen Institute, Amsterdam. Hans forskningsintressen är utbildning, social ojämlikhet och integration. Andreas Gustafsson är forskningsassistent vid Institutet för social forskning (SOFI), Stockholms universitet med en studiebakgrund inom biologi och sociologisk demografi. Hans forskningsintressen är familjedemografi med fokus på barns och ungas familjeförhållanden. "],["404.html", "Page not found", " Page not found The page you requested cannot be found (perhaps it was moved or renamed). You may want to try searching to find the page's new location, or use the table of contents to find the page you are looking for. "]]
